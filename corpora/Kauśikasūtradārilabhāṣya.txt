tvaṃ bhūmim iti pavitre'ntardhāya havirnirvapati devasya tvā iti / (1.1)
	tvaṃ bhūmim iti kalpajayā pavitre carmaṇaḥ vrīhīṇāṃ cāntarā kṛtvā haviścarmaṇi karoti devasya tvā ityanena mantreṇa / (1.2)
	mantrādeva kriyāvagater nirvapatigrahaṇaṃ vyaktacodaneti / (1.3)
	nirvāpe mantrābhāvāt kriyā na syāt tadarthaṃ mantrasiddhamapi nirvapatigrahaṇaṃ punarucyate / (1.4)
	dakṣiṇena hastena trīnmuṣṭīn / (1.5)
	tūṣṇīṃ caturtham / (1.6)
	havirgrahaṇam āśyeṣu sthālīpākeṣu mā bhūt / (1.7)
	saṃnikarṣe viśeṣānvakṣyāmaḥ / (1.8)
	caturvidhāḥ sthālīpākāḥ vyaktacodanāḥ avyaktacodanāḥ vyaktāvyaktacodanā āśyāśceti / (1.9)
	puroḍāśenendraṃ yajate / (1.10)
	samāvartanīyasamāpanīyayoś caiṣejyā / (1.11)
	idaṃ tad yuje yat kiṃcāsau manasetyāhitāgniṃ pratinirvapati samāvṛtyāśnāti udāharaṇāni // (1.12)
	evamagnīṣomābhyāmiti / (2.1)
	nirvāpamantre agnīṣomābhyām iti mantrāvayavaḥ / (2.2)
	agnīṣomayornirvāpaḥ / (2.3)
	evamiti pavitrāntardhānāditi prāpte'rthe agnaye ityasya sthāne agnīṣomābhyām iti viśeṣaḥ // (2.4)
	indrāgnibhyāmityamāvāsyāyām / (3.1)
	evamamāvāsyāyāmavyaktacodanāyāmapi pavitrāntardhānādinirvāpaḥ kāryaḥ / (3.2)
	viśeṣastu indrāgnibhyāṃ juṣṭaṃ nirvapāmi / (3.3)
	amāvāsyāgrahaṇamanarthakam / (3.4)
	indrāgnibhyāmadarśane ityamāvāsyāsambandhaḥ syāt / (3.5)
	siddhatvāt / (3.6)
	nānarthakam / (3.7)
	nityaṃ pūrvamāgneyam ityatra nityagrahaṇaṃ sahāvahanane'pyāgneyasya parvāṇi pūrvatvāt / (3.8)
	tataścāgnīṣomīyaindrāgnayorvikalpaḥ prasajyate / (3.9)
	tannivṛttyarthamamāvāsyāyāmiti vacanam // (3.10)
	nityaṃ pūrvamāgneyam / (4.1)
	sarvadā cāgneyaṃ vidhānaṃ prathamaṃ pratyetavyam / (4.2)
	sahāvahanane kṛte vibhajyamāneṣu ye taṇḍulāḥ prathamaṃ vibhaktāste āgneyā iti / (4.3)
	avahananānantaraṃ cāgneyasya prathamaṃ na vyartham // (4.4)
	niruptaṃ pavitrābhyāṃ prokṣatyamuṣmai tvā juṣṭamiti yathādevatam / (5.1)
	carmasthān vrīhīn pavitrābhyāṃ prokṣati / (5.2)
	yasyai devatāyai vrīhayo niruptāḥ / (5.3)
	tānprokṣati / (5.4)
	agnaye tvā juṣṭaṃ prokṣāmīti agnīṣomābhyāṃ tvā juṣṭaṃ prokṣāmīti nidarśanam / (5.5)
	avyaktacodaneṣvamantrakaṃ niruptagrahaṇāt / (5.6)
	nirvāpamantre yathāvidhānaṃ pāṇiprakṣālanamantravat pratyayaḥ // (5.7)
	ulūkhalamusalaṃ śūrpaṃ prakṣālitaṃ carmaṇyādhāya vrīhīnulūkhala opyāvaghnaṃs trir haviṣkṛtā vācaṃ visṛjati haviṣkṛd dravehīti / (6.1)
	ulūkhalamusalaṃ ca śūrpaṃ ca prakṣālayet / (6.2)
	yadyatkṛṣṇa iti mantroktam / (6.3)
	prakṣālitāni nirvāpacarmaṇi sthāpayet / (6.4)
	niruptānvrīhīn ulūkhale prakṣipyāvahanti yajamānaḥ / (6.5)
	avaghnaṃśca haviṣkṛtā mantreṇa haviṣkṛd dravehīti triḥ vācaṃ visṛjati / (6.6)
	arthābhidhānāt / (6.7)
	yattvā śikva iti prakṣālayati / (6.8)
	yadyat kṛṣṇa iti mantroktam / (6.9)
	ityulūkhalādīnāṃ prakṣālanaṃ bhavati / (6.10)
	prakṣālitamiti saṃskṛtadravyam / (6.11)
	vyaktacodaneṣvarthaviśeṣanirdeśaḥ / (6.12)
	carmaṇyādhāyeti vacanaṃ carmaṇi haviḥsaṃskārasya vidhikarmasaṃbandhāt / (6.13)
	vrīhīniti darśapūrṇamāsayor havirgrahaṇasampratyayārtham / (6.14)
	nirvāpagrahaṇaṃ tasya sarvahaviḥsampratyayārthatvāt tilādyartham / (6.15)
	paścādagnervāgyataḥ saṃviśati ityata ārabhya vāgyamo vitānavat / (6.16)
	haviṣkṛdehīti haviṣkriyākartṛtvāt / (6.17)
	haviṣkriyāśabdaḥ pavitre'rpaṇe / (6.18)
	avahananaṃ haviṣkṛtaḥ / (6.19)
	avahatyeti cottareṇa sa mānakartṛnirdeśāt // (6.20)
	punaragrahaṇāt // (17.5)darbhāṇāmapādāya ṛṣīṇāṃ prastaro'si iti dakṣiṇato'gnerbrahmāsanaṃ nidadhāti / (18.1)
	darbhebhyaḥ paribhojanīyebhyaḥ apādāya darbhān pradakṣiṇamagnervedyāmeva vediryajñasya iti vacanāt / (18.2)
	brahmaṇaḥ āsanaṃ brahmāsanam / (18.3)
	atra brahmavaraṇaṃ vitānavat / (18.4)
	vṛtajapaśca bhavati / (18.5)
	vṛto japati iti vitānavacanāt / (18.6)
	ahaṃ bhūpatiḥ iti // (18.7)
	purastādagnerāstīrya teṣāṃ mūlānyapareṣāṃ prāntairavacchādayan parisarpati dakṣiṇenāgnim ā paścārdhāt / (19.1)
	