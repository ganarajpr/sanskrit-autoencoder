śam upaśāntāśeṣopatāpaparamānandādvayamayasvacaitanyasphārapratyabhijñāpanasvarūpam anugrahaṃ karoti yas tam imaṃ svasvabhāvaṃ śaṃkaraṃ stumas taṃ viśvotkarṣitvena parāmṛśantas tatkąptakalpitapramātṛpadanimajjanena samāviśāmaḥ tatsamāveśa eva hi jīvanmuktiphala iha prakaraṇa upadeśyaḥ // (1.0)
	bahuvacanam anugrahadṛṣṭikaṭākṣitāśeṣānugrāhyābhedaprathanāya // (2.0)
	tam ity anena yad asya asāmānyatvam api dhvanitaṃ tat prathayati yasyety ardhena // (3.0)
	iha parameśvaraḥ prakāśātmā mahādevaḥ sadaivānandaghanasphurattātmakobhayavisargāraṇiparāśaktyātmakapūrṇasvātantryasvarūpas tata eva citsvābhāvyād acalasyāpi śrībhagavataḥ svātantryaśaktir avibhaktāpy aśeṣasargasaṃhārādiparamparāṃ darpaṇanagaravatsvabhittāv eva bhāviyuktyānadhikām apy adhikām iva darśayantī kiṃcic calattātmakadhātvarthānugamāt spanda ity abhihitā tena bhagavān sadāspandatattvasatattvo na tv aspandaḥ yad āhuḥ kecit aspandaṃ paraṃ tattvam iti // (4.0)
	evaṃ hi śāntasvarūpatvād anīśvaram evaitad bhavet // (5.0)
	sphurattāsāraspandaśaktimayaśaṃkarātmakasvasvabhāvapratipādanāyaiva cedaṃ śāstraṃ samucitaspandābhidhānaṃ mahāgurubhir nibaddham // (6.0)
	etac ca vyaktībhaviṣyati // (7.0)
	sā caiṣā spandaśaktir niḥśeṣaśuddhāśuddharūpāmātṛmeyasaṃkocavikāsābhāsanasatattvā sarvopaniṣadupāsyā yugapad evonmeṣanimeṣamayī // (8.0)
	tathā hi śivādeḥ kṣityantasyāśeṣasya tattvagrāmasya prāksṛṣṭasya saṃhartṛrūpā yā nimeṣabhūr asāv sraṣṭurūponmeṣabhūmis tathā viśvanimeṣabhūś cidghanatānimajjanabhūmir api viśvonmeṣarūpā // (9.0)
	yad āgamaḥ / (10.1)
	lelihānā sadā devī sadā pūrṇā ca bhāsate // (10.2)
	prahāreṇāpahartumāha // (59.0)