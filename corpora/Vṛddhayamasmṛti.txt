nāradād yāś ca munayo yamaṃ dharmabhṛtāṃ varam / (1.1)
	praṇamya sukham āsīnaṃ vṛddhaṃ jñānavidāṃ varam // (1.2)
	papracchur vaidikaṃ karma sarvalokopakārakam / (2.1)
	sarvapāpakṣayakaraṃ śravaṇājñānamahat // (2.2)
	maharṣe sampravakṣyāmi yamo na tvātrilocanam / (3.1)
	saṃgṛhya dharmaśāstrāṇi sarvalokopakārakam // (3.2)
	suptotthāya uṣaḥ prātaḥ ācamyāthaharaṃ smaret / (4.1)
	utthāyanair ṛte dese malamūtre visarjayet // (4.2)
	ataraṅgatvā tṛṇair ācchādya medinīm / (5.1)
	śiraḥ prāvṛtya vastreṇa pidhāyāsyaṃ kareṇa ca // (5.2)
	uttarādimukhaḥ kuryāt saṃdhyayor malamūtrakam / (6.1)
	divottarāmukhaḥ kuryād rātrau yāmyahariṅmukhaḥ // (6.2)
	pratyaṅmukhas tu pūrvāhṇe parāhṇe haridiṇmukhaḥ / (7.1)
	na kedāre na setau ca nāśucau na ca bhūruhe // (7.2)
	gaṇḍūṣayen mūtrayed vā nadīdevālayāntike / (8.1)
	dantaśuddhiṃ ca yaḥ kuryāt pacyate narakādinā // (8.2)
	gṛhītaśiśnaś cotthāya maunīvastrāvakuṇṭhitaḥ / (9.1)
	pūrvam uddhṛtatoyena śaucaṃ kuryāt tathā mṛdā // (9.2)
	na mārgasthānavalmīkānoṣarasthākhusaṃcitāt / (10.1)
	nānyaśiṣṭāṃ ca nārdrāṃ ca śaucārthaṃ mṛdam āharet // (10.2)
	gudeṣṭābhir dvādaśabhiḥ mṛdbhiḥ ṣoḍaśabhiś ca vā / (11.1)
	caturviṃśatibhiś cāpi dvātriṃśadbhir athāpi vā // (11.2)
	nyūnādhikān akartavyā asaṃkhyāś ca vṛthā bhavet / (12.1)
	yāvad gandhakṣayo vāpi śaucaṃ kuryād viśuddhaye // (12.2)
	ādyantaśodhanaṃ kuryāt śaucasthalamaharniśam / (13.1)
	nocet pitṝn bhakṣayati svayaṃ cāśucitāṃ vrajet // (13.2)
	liṅgeti saḥ kare vāme daśāsapta ca dakṣiṇe / (14.1)
	pādayoḥ sapta vā tisro mṛdāmalakamātrayā // (14.2)
	aivaṃ malavisarge tu mūtraśauce tu kathyate / (15.1)
	ekāliṅge kare tisraḥ dve vā pañca ca hastayoḥ // (15.2)
	savyahastaṃ bahir jānau apaśyaiva tad antarā / (16.1)
	evaṃ śocaṃ dvijaḥ kṛtvā ājānukṣālayet pade // (16.2)
	śaucamitthaṃ gṛhasthasya varṇī tu dviguṇaṃ caret / (17.1)
	triguṇaṃ tu vanasthasya yatīnāṃ tu caturguṇam // (17.2)
	strīśūdrāṇāṃ yathā śocaṃ sarveṣāṃ ca manaḥ śuciḥ / (18.1)
	kṛtvā dvādaśagaṇḍūṣaṃ malasūtre tu ṣaḍ bhavet // (18.2)
	praveśayet karaṃ savyaṃ jale cāmaṇi bandhanam / (19.1)
	tata ādāyahastena prāṅmukhaḥ salilaṃ pibet // (19.2)
	samantrakam aśabdaṃ ca hṛdayasthe jale punaḥ / (20.1)
	aṅguṣṭhānābhikābhyaṃ ca dvādaśāṅgāni saṃspṛśet // (20.2)
	madhye madhye jalaṃ spṛśya tattad evaṃ su cintayet / (21.1)
	parimṛśya dvir āsyaṃ tu sakṛd oṣṭhau parispṛśet // (21.2)
	vedatrayaṃ samuccāryam āṣamātrajalaṃ pibet / (22.1)
	tvaṃ nyūnam adhikaṃ pītaṃ sureti kavayo viduḥ // (22.2)
	vyāhṛtībhiś caturvāraṃ triḥ pibet praṇavena vā / (23.1)
	sāvitryā va pibed ambū triḥ pibed vāpy āmantrakam // (23.2)
	gokarṇavat karaṃ kṛtvā gṛhṇīyād devatīrthataḥ / (24.1)
	pibe ca brahmatīrthe na divā vīkṣya jalaṃ pibet // (24.2)
	pibed vipro jale hyasthe karmasthe bāhujaḥ punaḥ / (25.1)
	vaiśyāśūdrās tathā nārya āsyasthe ca punāti ca // (25.2)
	pavitraṃ dhārayan vipraḥ śuddhācamanam ācaret / (26.1)
	matyājyaṃ pavitraṃ tv anyathātmajet // (26.2)
	brahmagandhiṃ karmakāle bhuktikāle ca vartulam / (27.1)
	catubhir darbhapiñjūlair brāhmaṇasya pavitrakam // (27.2)
	ekaikaṃ nyūnam uddiṣṭaṃ varṇe varṇe yathā kramam / (28.1)
	dantaśuddhiṃ tataḥ kuryād dantakāṣṭhaiḥ śubhaiḥ samaiḥ // (28.2)
	kṣīravṛkṣodbhavaiḥ kuryād yad vā kaṇṭakavṛkṣakaiḥ / (29.1)
	kāghāsaiḥ kramukaiḥ kāśaiḥ kharguraś ca niṣiddhajaiḥ // (29.2)
	na śuddhyaṃ ca kṛtvā sadyo tyajo bhavet / (30.1)
	prādakṣiṇyā krameṇaiva mandayantrena kārayet // (30.2)
	pratīpad bhūtaṣaṣṭhīṣu navabhyām athaparvasu / (31.1)
	śrāddhāhe dantaśuddhiś ced dahaty āsaptamakulam // (31.2)
	saptamyāmasitārkeṣu śravaṇe janmabhedathā / (32.1)
	na kuryād dantaśudhyaṃ tau gaṇḍūṣānddādaśācaret // (32.2)
	aindre sampadam āpnoti aiśānyāṃ sarvasiddhayaḥ / (33.1)
	itaratra mahān doṣaḥ putrastrīpaśunāśanaḥ // (33.2)
	evaṃ dantānūśucī kṛtvā punar ācamya buddhimān / (34.1)
	saṃkalpya vidhipūrvaṃ tu tataḥ snātum upakramet // (34.2)
	