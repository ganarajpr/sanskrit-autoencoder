oṃ śāstrāṇy adhītya medhāvī abhyasya ca punaḥ punaḥ / (1.1)
	paramaṃ brahma vidyāyā nānyathotsajet // (1.2)
	oṃkāraṃ ratham āruhya viṣṇuṃ kṛtvā tu sārathim / (2.1)
	brahmalokapadānveṣī rudrārādhanatatparaḥ // (2.2)
	tāvad rathena gantavyaṃ yāvad rathapathi sthitaḥ / (3.1)
	chittvā rathapanthānaṃ ratham utsṛjya gacchati // (3.2)
	mātrā liṅgapadaṃ tyaktvā śabdavyañjanavarjitā / (4.1)
	asvareṇa makāreṇa padaṃ sūkṣmaṃ ca gacchati // (4.2)
	śabdādiviṣayāḥ pañca manaś caivāticañcalam / (5.1)
	cintayed ātmano raśmīn pratyāhāraḥ sa ucyate // (5.2)
	pratyāhāras tathā dhyānaṃ prāṇāyāmo 'tha dhāraṇā / (6.1)
	tarkaś caiva samādhiś ca ṣaḍaṅgo yoga ucyate // (6.2)
	yathā parvatadhātūnāṃ dahyante dhamanān malāḥ / (7.1)
	tathendriyakṛtā doṣā dahyante prāṇanigrahāt // (7.2)
	prāṇāyāmair dahed doṣān dhāraṇābhiś ca kilbiṣam / (8.1)
	