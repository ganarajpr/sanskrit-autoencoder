nighaṇṭuśeṣaṃ vakṣye'haṃ natvārhatpādapaṅkajam // (1.2)
	śukavṛkṣaḥ śukapriyaḥ / (2.1)
	kapītanaḥ karṇapūro bhaṇḍilaḥ śyāmavalkalaḥ // (2.2)
	pāṭalyāṃ pāṭalā sthālī moghā toyādhivāsinī / (3.1)
	vasantakāmayordūtī kuntī kālavṛntikā // (3.2)
	anyasyāṃ tatra tu śvetā pāṭalā kāṣṭhapāṭalā / (4.1)
	śītalā śvetakumbhīkā kuberākṣī phaleruhā // (4.2)
	agurāvagarurlohaṃ vaṃśikaṃ viśvarūpakam / (5.1)
	kṛmijaṃ pravaraṃ rājārhaṃ yogajamanāryakam // (5.2)
	malligandhe 'tra maṅgalyā kṛṣṇe tu kākatuṇḍakaḥ / (6.1)
	śrīkhaṇḍe syānmalayajaṃ candanaṃ śvetacandanam // (6.2)
	gośīrṣakaṃ gandhasāraṃ bhadraśrīstailaparṇikam / (7.1)
	phalakī surabhiḥ sāraṃ mahārhaṃ rohaṇodbhavam // (7.2)
	atha barbarake śvetaṃ nirgandhaṃ barbarodbhavam / (8.1)
	syādraktacandane kṣudracandanaṃ bhāskarapriyam // (8.2)
	tāmrasāraṃ raktasāraṃ lohitaṃ haricandanam / (9.1)
	kucandane tu pattrāṅgaṃ pattaṅgaṃ paṭṭarañjanam // (9.2)
	suraṅgakaṃ raktakāṣṭhaṃ pattūraṃ tilaparṇikā / (10.1)
	atha drumotpalavyādhaḥ parivyādhaḥ sugandhakaḥ // (10.2)
	nirgandhe'sminkarṇikāro niṣīdhaḥ pītapuṣpakaḥ / (11.1)
	puṃnāge tu mahānāgaḥ kesaro raktakesaraḥ // (11.2)
	devavallabhakumbhīkau tuṅgaḥ puruṣanāmakaḥ / (12.1)
	athāgastye vaṅgasenaḥ śukanāso munidrumaḥ // (12.2)
	karavīre kaṇavīraḥ śvetapuṣpo'śvamārakaḥ / (13.1)
	pratihāsaḥ śataprāśo 'śvarodhaḥ kumudodbhavaḥ // (13.2)
	raktapuṣpe'tra laguḍaścaṇḍātaścaṇḍagulmakau / (14.1)
	kālaskandhastamāle syāttāpiccho rañjato vasuḥ // (14.2)
	tamālapattre vastrākhyaṃ romaśaṃ tāmasaṃ dalam / (15.1)
	sūkṣmailāyāṃ candrabālā drāviḍī niṣkuṭistruṭiḥ // (15.2)
	kapotavarṇikā tucchā koraṅgī bahulā tulā / (16.1)
	sthūlailāyāṃ bṛhadelā bhadrailā tvaksugandhikā // (16.2)
	tridivodbhavā ca pṛthvīkā karṇikā tripuṭā puṭā / (17.1)
	karpūre ghanasāraḥ syāddhimāhvo himavālukaḥ // (17.2)
	sitābhraḥ śītalarajaḥ sphaṭikaścandranāmakaḥ / (18.1)
	kaṅkolake kaṭuphalaṃ komakaṃ māgadhotthitam // (18.2)
	kolaṃ koṣaphalaṃ koraṃ marīcaṃ dvīpamityapi / (19.1)
	lavaṅge śiṣaraṃ divyaṃ bhṛṅgāraṃ vārijaṃ lavam // (19.2)
	śrīpuṣpaṃ śryāhvayaṃ devapuṣpaṃ candanapuṣpakam / (20.1)
	nalikāyāṃ kapotāṅghrir nirmadhyā śuṣirā naṭī // (20.2)
	dhamanyañjanakeśī ca śūnyā vidrumavallyapi / (21.1)
	atimukte maṇḍakaḥ syātpuṇḍrako bhramarotsavaḥ // (21.2)
	parāśrayaḥ suvāsantī kāmuko mādhavī latā / (22.1)
	pippale bodhiraśvatthaḥ śrīvṛkṣaścalapattrakaḥ // (22.2)
	maṅgalyaḥ keśavāvāsaḥ śyāmalo dviradāśanaḥ / (23.1)
	gardabhāṇḍe kandarālaśchāyāvṛkṣaḥ kamaṇḍaluḥ // (23.2)
	plakṣo vaṭaplavaḥ śuṅgī supārśvaścārudarśanaḥ / (24.1)
	kapītane kapīnaḥ syātpītanaplavakāvapi // (24.2)
	karpaṭaḥ parkaṭī plakṣaḥ satīdo lakṣaṇe naṭī / (25.1)
	vaṭe vaiśravaṇāvāso nyagrodho bahupāddhruvaḥ // (25.2)
	skandhajanmā raktaphalaḥ kṣīrī śuṅgī vanaspatiḥ / (26.1)
	udumbare jantuphalo yajñāṅgo hemadugdhakaḥ // (26.2)
	sadāphalo vasuvṛkṣaḥ śvetavalko maśakyapi / (27.1)
	kākodumbarikāyāṃ tu phālgunī phalguvāṭikā // (27.2)
	phalārājī phalabhārī phalayūr jaghanephalā / (28.1)
	rājādane tu rājanyā kṣīrikā priyadarśanaḥ // (28.2)
	kapipriyo dṛḍhaskandho madhurājaphalo nṛpaḥ / (29.1)
	piyāle tu rājavṛkṣo bahuvalko dhanuṣpaṭaḥ // (29.2)
	sannakadruḥ kharaskandhaścāras tāpasavallabhaḥ / (30.1)
	āmrātake varṣapākī kapicūtaḥ kapipriyaḥ // (30.2)
	kapītanaḥ pītanakas tanukṣīro 'mrapāṭakaḥ / (31.0)
	[... ein Vers oder Satz] // (31.1)arke vikīraṇa [... au10 Zeichenjh] / (32.1)
	kṣīrārkaparṇo rājārke tvalarko gaṇarūpakaḥ // (32.2)
	ekāṣṭhīlaḥ sadāpuṣpo mandāraśca pratāpasaḥ / (33.1)
	truṭyāṃ vajro mahāvṛkṣo 'sipatraḥ sruksudhā guḍā // (33.2)
	samantadugdhā sehuṇḍaḥ śaṇḍerī cakrakaṇṭakaḥ / (34.1)
	karamarde karamadaḥ karāmrakasuṣeṇakau // (34.2)
	sthalaparkeṭa āvignaḥ kṛṣṇapākaphalo'pi ca / (35.1)
	jambīre jambhalo jambho jambhīlo dantaharṣaṇaḥ // (35.2)
	vaktraśodhī dantaśaṭho gambhīro rocano'pi ca / (36.1)
	karuṇe tu chāgalākhyo mallikākusumaḥ priyaḥ // (36.2)
	bījapūre bījapūrṇaḥ pūrakaḥ phalapūrakaḥ / (37.1)
	supūrako mātuluṅgaḥ kesarāmlo 'mlakesaraḥ // (37.2)
	varāmlo bījako luṅgo rucako madhyakesaraḥ / (38.1)
	kṛmighno gandhakusumaḥ kesarī sādhupādapaḥ // (38.2)
	mātuluṅgī vardhamānā madhurā madhukarkaṭī / (39.1)
	madhuvallī pūtipuṣpā devadūtī mahābalā // (39.2)
	amlikāyāṃ cukrikāmlā śuktikāmlī vikāmlikā / (40.1)
	cukrā ciñcā tintiḍīkā tintiḍī gurupuṣpikā // (40.2)
	vṛkṣāmle syādamlavṛkṣas tintiḍīko mahīruhaḥ / (41.1)
	śākāmlamamlaśākaṃ cāmlapūro raktapūrakaḥ // (41.2)
	athāmlavetase bhīmo bhedano raktapūrakaḥ / (42.1)
	rudhirasrāvakaścukraṃ māṃsārircānikapriyaḥ // (42.2)
	śākhāmlo vetaso 'mlo 'mlas tintiḍīko rasāmlakaḥ / (43.1)
	sa śaṅkhadrāvako hīno lauhadrāvakottamaḥ // (43.2)
	tāveva tu śatavedhisahasravedhinau kramāt / (44.1)
	kapitthe vānarāvāso gandhapattraḥ kapipriyaḥ // (44.2)
	puṣpaphalo dadhiphalo dadhitthagrāhimanmathāḥ / (45.1)
	akṣisyando dantaśaṭho rājāmraścirapākyapi // (45.2)
	aśmantake ślakṣṇapattraḥ pāṣāṇāvūka indrakaḥ / (46.1)
	amlapattras tāmrapattraḥ kuśalī yamalacchadaḥ // (46.2)
	nāraṅge syānnāgaraṅgastvaksugandho mukhapriyaḥ / (47.1)
	airavato yogasāro yogī takrādhivāsanaḥ // (47.2)
	khadire syādraktasāraḥ kaṇṭakī dantadhāvanaḥ / (48.1)
	gāyatrī calapattraśca bahuśalyaḥ kṣitikṣamaḥ // (48.2)
	site tu tatra kadaraḥ kārmakaḥ kubjakaṇṭakaḥ / (49.1)
	somavalko nemivṛkṣaḥ śvetasāraḥ pathidrumaḥ // (49.2)
	viṭkhadire tvirimido godhāskandho 'rimedakaḥ / (50.1)
	ahimāro rimaḥ pūtyarimedo mukhaśodhanaḥ // (50.2)
	śālmalau tūlinī mocā picchilā virajāvitā / (51.1)
	kukkuṭī pūraṇī raktakusumā ghuṇavallabhā // (51.2)
	kaṇṭakāḍhyā nalaphalī picchā tu tasya veṣṭakaḥ / (52.1)
	kutsite śālmalau prokto rocanaḥ kūṭaśālmaliḥ // (52.2)
	śiṃśipāyāṃ mahāśyāmā picchilā pāṇḍuracchadā / (53.1)
	kṛṣṇasārāṅgāravarṇāgurur alpā tu śiṃśipā // (53.2)
	kuśiṃśipā bhasmagarbhā kapilā bhasmapiṅgalā / (54.1)
	badaryāṃ kuvaliḥ koliḥ karkandhuḥ phenilacchadā // (54.2)
	rāṣṭravṛddhikarī kolī sauvīrī vajraśilpikā / (55.1)
	ghuṭā ghoṇṭā kuhā ghoṭṭā vyāghragṛdhranakhītyapi // (55.2)
	śamyāṃ saktuphalā lakṣmīḥ śivā tuṅgāgnipādapaḥ / (56.1)
	ajapriyā bhasmakāṣṭhā śaṃkaraḥ śivakīlikā // (56.2)
	śivalomāyataphalā lomapāmavināśinī / (57.1)
	maṅgalyā śucipattrā ca phale tasyāstu sāṅgaraḥ // (57.2)
	iṅgudyāṃ tāpasatarurmārjāraḥ kaṇṭakīṭakaḥ / (58.1)
	bindukastiktamajjā ca pūtipuṣpaphalo'pi ca // (58.2)
	guggulau tu puro durgo mahiṣākṣaḥ palaṅkaṣaḥ / (59.1)
	jaṭāyuḥ kālaniryāso vāsavolūkanāmakaḥ // (59.2)
	naktaṃcaraḥ śivadhūpaḥ kumbholūkhalakaḥ śivaḥ / (60.1)
	pāribhadre nimbatarurmandāraḥ pārijātakaḥ // (60.2)
	karīre syāttīkṣṇasāraḥ śākapuṣpo mṛduphalaḥ / (61.1)
	marujanmā tathā patro granthilakrakarāvapi // (61.2)
	vikaṅkate sruvāvṛkṣo granthilaḥ svādukaṇṭakaḥ / (62.1)
	kekaṇiḥ kākapādaśca vyāghrapādopakaṇṭakaḥ // (62.2)
	bilve mahāphalaḥ śryāhvaḥ śalāṭuḥ pūtimārutaḥ / (63.1)
	mahākapitthaṃ śāṇḍilyaḥ śailūṣo nīlamallikā // (63.2)
	śrīvāsaḥ śrīphalo hṛdyagandho mālūrakarkaṭau / (64.1)
	harītakyāṃ jayā pathyā haimavatyabhayāmṛtā // (64.2)
	kāyasthā pūtanā cetakyavyathā śreyasī śivā / (65.1)
	vibhītake bhūtavāso vāsanto'kṣo vaheṭakaḥ // (65.2)
	saṃvartakaḥ karṣaphalaḥ kalivāsaḥ kalidrumaḥ / (66.1)
	karṣau dotyo madhubījo dharmadveṣī vibhedakaḥ // (66.2)
	āmalakyāṃ śivā dhātrī vayasthā ṣaḍrasāmṛtā / (67.1)
	parvakāḍhyā tiṣyaphalā mākandī śrīphalā ca sā // (67.2)
	araṇāvagnimanthaḥ syāttarkārī vaijayantikā / (68.1)
	jayā jayantī nādeyī śrīparṇī gaṇikārikā // (68.2)
	tejomantho havirmantho [... au5 Zeichenjh] vahniśodhanaḥ / (69.1)
	aralau dundako vṛntaś cātha kuṭannaṭaḥ // (69.2)
	śyonākaḥ śoṣaṇo jambuḥ śukanāsaḥ kaṭambharaḥ / (70.1)
	mayūrajaṅghakaṭvaṅgaḥ sallakaḥ priyajīvakaḥ // (70.2)
	maṇḍūkaparṇaḥ pattrorṇo gopavṛkṣo munidrumaḥ / (71.1)
	śigrau śobhāñjanastīkṣṇagandho mūlakapallavaḥ // (71.2)
	vidradhyarātiḥ kākṣīvo mukhabhañjaḥ subhañjanaḥ / (72.1)
	dṛśokṣīvaḥ suraṅgī ca mocako madhugṛñjanaḥ // (72.2)
	śvete'tra śvetamarico rakte tu madhuśigrukaḥ / (73.1)
	tiniśe rathakṛnnemirvañjulo rathasādhakaḥ // (73.2)
	dīrghavṛkṣaśca kavaro rathanāmātimuktakaḥ / (74.1)
	aśmagarbhaḥ sarvasāraḥ kramasaṃdhāraṇo'pi ca // (74.2)
	palāśe kiṃśukaḥ parṇaḥ stripattrakaḥ / (75.1)
	trivṛtākhyo raktapuṣpo bījasnehaḥ samidvaraḥ // (75.2)
	kṣāraśreṣṭho vātapotho yājñiko brahmapādapaḥ / (76.1)
	dhave bhārodvaho gairaḥ sakaṭākṣo dhuraṃdharaḥ // (76.2)
	kulāvo nandinaścāpi sitaḥ kṛṣṇaśca sa dvidhā / (77.1)
	śrīparṇyāṃ kāśmarī kṛṣṇā vṛntikā madhuparṇikā // (77.2)
	gambhārī sarvatobhadrā kaṭphalā bhadraparṇikā / (78.1)
	vihārī kumudāhārī mahākumbhī ca kaśmarī // (78.2)
	nityabhadrā mahābhadrā kāśmaryo madhuparṇyapi / (79.1)
	saptacchade śuktiparṇo gandhapuṣpaḥ savarṇakaḥ // (79.2)
	sthūlaparṇo dīpavṛkṣaḥ śārado viṣamacchadaḥ / (80.1)
	madagandhir viśālatvaggajadviṭśālmalīdalaḥ // (80.2)
	śirorur gehaviṭapaḥ sumano grahanāśanaḥ / (81.1)
	āragvadhe kṛtamālaḥ karṇikāraḥ suvarṇakaḥ // (81.2)
	pītapuṣpo dīrghaphalaḥ śampākaścaturaṅgulaḥ / (82.1)
	vyādhihā revataḥ sthūlaḥ pragraho rājapādapaḥ // (82.2)
	ārogyaśimbikā karṇī svarṇaśephāliketyapi / (83.1)
	bījake priyakaḥ śaurirgauro bandhūkapuṣpakaḥ // (83.2)
	kṛṣṇasarjo mahāsarjaḥ kalyāṇaḥ pīvaro'sanaḥ / (84.1)
	mahāśālaḥ pītaśālo jīvakaḥ priyaśālakaḥ // (84.2)
	sugandhir nīlaniryāsas tiṣyapuṣpo 'lakapriyaḥ / (85.1)
	sa tu dvidhā śikhigrīvaḥ śreṣṭho gomūtragandhakaḥ // (85.2)
	aśvakarṇe dīrghapattraḥ kaṣāyaḥ sasyasaṃvaraḥ / (86.1)
	sarjakaḥ śūraḥ kārśyaśālo latātaruḥ // (86.2)
	arjune kakubhaḥ sevyaḥ suvarṇo dhūrtapādapaḥ / (87.1)
	devaśākaḥ śakratarurnadīsarjo'rjunābhidhaḥ // (87.2)
	śāke kolaphalo dārur yogī halīmakaḥ / (88.1)
	gandhasāraḥ sthirasāraḥ sthirako dhruvasādhanaḥ // (88.2)
	abhraṃ [... au2 Zeichenjh] mahāpattro balasāro balaprabhaḥ / (89.1)
	dharmaṇe tu dhanurvṛkṣo gotravṛkṣo rujāsahaḥ // (89.2)
	mahābalo mahāvṛkṣo rājāhvo dhanvanaḥ phalam / (90.1)
	svāduphalo mṛtyuphalaḥ sāravṛkṣaḥ sutejanaḥ // (90.2)
	sillake tu siddhavṛkṣaḥ kolipattre tu joraṇaḥ / (91.1)
	mahāpattre tvagādī syād viṣaśaṅkuḥ palāśakaḥ // (91.2)
	pāribhadre drukilimaṃ kilimaṃ devavallabhaḥ / (92.1)
	dāru vasnehaviddaṃ ca devadruḥ svargajo drumaḥ // (92.2)
	pītapūtimahādevabhadrendrā kāṣṭhadāruṇī / (93.1)
	madhūko śākaḥ syānmādhavo madhuko madhuḥ // (93.2)
	madhuṣṭhīlo madhuṣṭhālo madhukāṣṭho madhusravaḥ / (94.1)
	rodhrakoṣamadhuguḍapuṣpo golaphalo'pi ca // (94.2)
	jalaje'sminmadhūlaḥ syādgirijo dīrghapattrakaḥ / (95.1)
	tīravṛkṣo gauraśālo hrasvapuṣpaphalo'pi ca // (95.2)
	tinduke sphūrjakastuṣṭaḥ kālaskandho virūpakaḥ / (96.1)
	niḥsyandanaḥ kālaśāko drāvaṇo nīlasārakaḥ // (96.2)
	dvitīyatinduke kālastindurmarkaṭatindukaḥ / (97.1)
	kākendukaḥ kākapīluḥ kupīlukulakāvapi // (97.2)
	rodhre lodhraḥ site tatra śābaras tanuvalkalaḥ / (98.1)
	utsādano mahārodhro nambhaḥ śabarapādapaḥ // (98.2)
	rakte tu paṭṭikā tilvaḥ paṭṭī lākṣāprasādanaḥ / (99.1)
	tirīṭo mārjanaścillī kānīnaḥ kramukaḥ śiśuḥ // (99.2)
	sthūlavalko bṛhatpattraḥ kṛṣṇarodhre tu gālavaḥ / (100.1)
	bhūrje bhujo bahupaṭo mṛduvalko mṛducchadaḥ // (100.2)
	rekhāpattraś chatrapatro bahutvakcarmiṇāvapi / (101.1)
	śleṣmāntake bhūtavṛkṣaḥ picchilo dvijakutsitaḥ // (101.2)
	vasantakusumaḥ śeluḥ kaphelur lekhaśāṭakaḥ / (102.1)
	viṣaghātī bahuvāraḥ śīta uddālakastathā // (102.2)
	bakule kaṇṭakī granthiphalāmbupanasāmahuḥ / (103.1)
	lakucaḥ kṣudrapanasastanu syātkubjakaṃ phalam // (103.2)
	āmre rasālo mākandaḥ kāmāṅgaḥ pikabāndhavaḥ / (104.1)
	vanapuṣpaḥ śavaścūtaḥ parapuṣṭamadodbhavaḥ // (104.2)
	madhudūto madhuphalaḥ suphalo madirāsakhaḥ / (105.1)
	vasantapādapo'sau tu sahakāro'tisaurabhaḥ // (105.2)
	kṣudrāmre syāt kṛmitarur lākṣāvṛkṣo jatudrumaḥ / (106.1)
	sukośako ghanaskandhaḥ keśāmbuśca suraktasaḥ // (106.2)
	ṭaṅko nīlakapittho'nyo rājaputro nṛpātmajaḥ / (107.1)
	jambvāṃ mahāphalā rājajambūr nīlāmbukacchadā // (107.2)
	sugandhipattrā sānyā tu kākajambūḥ kujambukā / (108.1)
	uśīrapattrā nādeyī vaideśī kākavallabhā // (108.2)
	madane chardano rāṭhaḥ śalyako viṣanāśanaḥ / (109.1)
	karahāṭo maruvakaḥ piṇḍī piṇḍītakaḥ phalaḥ // (109.2)
	sūryaputrakarkaṭakau viṣagandho viṣodaraḥ / (110.1)
	maśyāntakaphalo rājaputrakaḥ kaphavardhanaḥ // (110.2)
	kubjake kāmukaṃ śyāmasāraḥ phullo misidrumaḥ / (111.1)
	nicule tu nadīkānto'mbujo hijjala ijjalaḥ // (111.2)
	gandhapuṣpo gucchaphalo'nuvākaḥ kacchakolyapi / (112.1)
	vetase vidulaḥ śīto nadīkūlapriyo rathaḥ // (112.2)
	abhrapuṣpaḥ pattramālī vāṇīro vañjulo'pi ca / (113.1)
	syād ambuvetase bhīrurnādeyī bālabhīrukaḥ // (113.2)
	vidulo mañjarīnamraḥ parivyādho nikuñjakaḥ / (114.1)
	varuṇe gandhavṛkṣaḥ syāttiktaśākaḥ kumārakaḥ // (114.2)
	śvetapuṣpaḥ śvetaphalas tamālo mārutāpahaḥ / (115.1)
	sādhuvṛkṣaḥ śvetavṛkṣaḥ setur aśmarikāripuḥ // (115.2)
	aṅkoṭe syāt pātasāro dīrghakīlo nikocakaḥ / (116.1)
	aṅkolakastāmraphalo recako gandhapuṣpakaḥ // (116.2)
	bhallātake vīrataruraruṣko'ruṣkaro vraṇaḥ / (117.1)
	bhautiko bhūtanud bhūrisnehaḥ śophakaro dhanuḥ // (117.2)
	agnimukhī bahupattro bhallī sūryāgnisaṃjñakaḥ / (118.1)
	ariṣṭe syāt kṛṣṇavarṇo raktabīje 'rthasādhanaḥ // (118.2)
	śubhanāmā pītaphenaḥ phenilo garbhapātanaḥ / (119.1)
	nimbe tu sarvatobhadraḥ pāribhadraḥ sutiktakaḥ // (119.2)
	picumando yavaneṣṭaḥ śukeṣṭaḥ śukamālakaḥ / (120.1)
	ariṣṭo hiṅguniryāso vetā niyamano'pi ca // (120.2)
	mahānimbe nimbakaśca kārmuko viṣamuṣṭikaḥ / (121.1)
	ramyakaḥ kṣībako vṛkṣo 'kṣipīluḥ keśamuṣṭikaḥ // (121.2)
	pīlau sraṃsī sahasrāṅgaḥ śītaḥ karabhavallabhaḥ / (122.1)
	gulmārir guḍaphalaścāthāsmiṃstu girisambhave // (122.2)
	akṣoṭaḥ karparālaśca phalasneho guhāśayaḥ / (123.1)
	pārāvāte tu sārāmlo raktamālaḥ parāvataḥ // (123.2)
	ārevataḥ sāraphalo mahāpārāvato mahān / (124.1)
	kapotāṇḍatulyaphalo rudrākṣe tu mahāmuniḥ // (124.2)
	sa tu caturmukho brahmā dvimukhastu varārgalaḥ / (125.1)
	ṣaṇmukhastu kārtikeyaḥ pañcamukhastu śaṃkaraḥ // (125.2)
	mādhavastvekavadano vijayāśastradhāraṇaḥ / (126.1)
	putraṃjīve tvakṣaphalaḥ kumārajīvanāmakaḥ // (126.2)
	karañje syānnaktamālaḥ pūtīkaścirabilvakaḥ / (127.1)
	karajaḥ ślīpadāriśca prakīryaḥ kalināśanaḥ // (127.2)
	bhedāstvasya trayastatra ṣaḍgranthā hastivāruṇī / (128.1)
	markaṭyāṃ tu kṛtamāla udakīryaḥ prakīryakaḥ // (128.2)
	aṅgāravallyāṃ śārṅgasthā kāsaghnī karatālikā / (129.1)
	rohītake rohitako rohī dāḍimapuṣpakaḥ // (129.2)
	rohaḍakaḥ sadāpuṣpo rocanā plīharaktahā / (130.1)
	kaṭphale tu somavalkaḥ kaiṭaryo gopabhadrikā // (130.2)
	kumbhī kumudikā bhadrā śrīparṇī bhadravatyapi / (131.1)
	dāḍime kuṭṭimaḥ kīravallabhaḥ phalaṣāṇḍavaḥ // (131.2)
	karako dantabījaścāthoḍrapuṣpe japā javā / (132.1)
	dhātakyāṃ tu dhātupuṣpī bahupuṣpyagnipuṣpikā // (132.2)
	tāmraparṇī subhikṣā ca kuñjarā madyapāvanī / (133.1)
	sallakyāṃ vallakī hrādā suvahā susravā rasā // (133.2)
	aśvamūrtiḥ kundarukī gajabhakṣyā maheraṇā / (134.1)
	gandhavīrā gandhakārī surabhir vanakarṇikā // (134.2)
	eraṇḍe taruṇaścitro dīrghadaṇḍo vyaḍambakaḥ / (135.1)
	pañcāṅgulo vardhamāna āmaṇḍo ruvako ruvūḥ // (135.2)
	vyāghrapuccho vyāghratalaścañcur uttānapatrakaḥ / (136.1)
	gandharvahastakaś cañcurādaṇḍo hastiparṇakaḥ // (136.2)
	uruvūko hastikarṇaḥ śuklo raktaśca sa dvidhā / (137.1)
	kimpāke tu mahākālaḥ kākardaḥ kākamardakaḥ // (137.2)
	kampillake tu kāmpillo raktāṅgo raktacūrṇakaḥ / (138.1)
	candrāhvayo rocanakaḥ karkaśāhvaḥ paṭodayaḥ // (138.2)
	ketakacchadanīyo 'mbuprasādanaphalaḥ kataḥ / (139.1)
	kārpāsyāṃ tu samudrāntā badarā tuṇḍikeryapi // (139.2)
	sā tu vanyā bharadvājī bhadrā candanabījikā / (140.1)
	vandāyāṃ syāttaruruhā śauravaryadarohiṇī // (140.2)
	vṛkṣādanī vṛkṣabhakṣyā jayantī kāmapādapaḥ / (141.1)
	sa tu kṣīravṛkṣabhavo nandīvṛkṣo jayadrumaḥ // (141.2)
	āṭarūṣe vṛṣo vāsā vāśikā vājidantakaḥ / (142.1)
	bhiṣaṅmātā siṃhamukhaḥ siṃhikā siṃhaparṇikā // (142.2)
	tumbarau sānujaḥ sauraḥ saurabho vanajo'ndhakaḥ / (143.1)
	tīkṣṇavalkas tīkṣṇaphalatīkṣṇapattro mahāmuniḥ // (143.2)
	kadalyāṃ tu hastiviṣā rambhā mocāṃśumatphalā / (144.1)
	kāṣṭhīlā vāraṇavuśā syāt kālīrasa ityapi // (144.2)
	tagare kālānusāryaṃ cakrākhyo madhuro nṛpaḥ / (145.1)
	tūle [... au3 Zeichenjh] brahmacāru brahmaṇyaṃ brahmakāṣṭhakam // (145.2)
	brahmaniṣṭhaṃ ca dāpaṃ ca kramukaṃ brahmacāri ca / (146.1)
	muṣkake mokṣako ghaṇṭā krandālo mokṣamuñcakau // (146.2)
	pāṭalir golihaḥ kṣāraśreṣṭhaḥ kṛṣṇaḥ sitaśca saḥ / (147.1)
	vaṃśe yavaphalo veṇuḥ śataparvā tṛṇadhvajaḥ // (147.2)
	maskaras tvacisāras tvaksārakarmāratejanāḥ / (148.1)
	gāṅgerukyāṃ viśvadevadevāhvasvāṅgavedhukā // (148.2)
	khaṇḍāriṣṭā nāgabalā svarabandhaniketyapi / (149.1)
	dārvī dāruharidrāyāṃ pītā kaṭaṅkaṭerikā // (149.2)
	pītadrumaḥ pītadāru pītanaṃ pītacandanam / (150.1)
	parjanī karkaṭakinī kāleyakaḥ pacampacā // (150.2)
	granthiparṇe śliṣṭaparṇaṃ vikīrṇaṃ śīrṇaromakam / (151.1)
	kukkuraṃ ca tathā gucchaṃ śukapuṣpaṃ śukacchadam // (151.2)
	sthauṇeyakaṃ vahnicūḍā sugandhagranthikāvapi / (152.1)
	spṛkkāyāṃ brāhmaṇī paṅkamuṣṭikāpi śvanāvadhūḥ // (152.2)
	samudrāntā marunmālā nirmālyā devaputrikā / (153.1)
	laṅkātikā koṭivarṣā devī paṅkajamuṣṭikā // (153.2)
	gomī svarṇalatendrāṇī maranmālā latā laghuḥ / (154.1)
	viḍaṅge keralā moghā tandulaḥ kṛṣṇatandulaḥ // (154.2)
	vellakaḥ kṛmihā jantughātako mṛgagāminī / (155.1)
	indrākṣe ṛṣabho vīraḥ śrīmānvṛṣabhanāmakaḥ // (155.2)
	dhūrdhuro gopatiḥ śṛṅgī bandhuraḥ pṛthivīpatiḥ / (156.1)
	ṛdvau siddhiryugaṃ yogyaṃ rathāṅgaṃ maṅgalaṃ tathā // (156.2)
	ṛṣisṛṣṭasukhaṃ lakṣmīrvṛddherapyāhvayā amī / (157.1)
	padmake mālakaḥ pīto raktaś carusaruśyavaḥ // (157.2)
	susabhaḥ śītavīryaśca pāṭalaḥ pītavarṇakaḥ / (158.1)
	kaṅkuṣṭe syāt kākakuṣṭaḥ pulakaḥ kākapālakaḥ // (158.2)
	recanaḥ śodhano hrāso viḍaṅgo raṅgadāyakaḥ / (159.1)
	parūṣake syād alpāsthiḥ paruṣo nīlaparṇakaḥ // (159.2)
	paro'paraḥ paraścaiṣa parimaṇḍala ityapi / (160.1)
	kharjūre tvagrujaḥ piṇḍī niḥśreṇiḥ svādumastakaḥ // (160.2)
	kharjūrikāyāṃ syādbhūmikharjūrī kākakarkaṭī / (161.1)
	tāle talo lekhyapattrastṛṇarājo dhvajadrumaḥ // (161.2)
	nālikere rasaphalo lāṅgalī kūrcakesaraḥ / (162.1)
	dākṣiṇātyo dṛḍhaphalo nārikero latātaruḥ // (162.2)
	pūge guvākaḥ kramukaḥ pūgī ca nīlavalkalaḥ / (163.1)
	etasya phalamudvegaṃ cikkaṇe tatra cikkaṇam // (163.2)
	ketake tu rajaḥpuṣpo jambūlaḥ kramukacchadaḥ / (164.1)
	hintāle tu tṛṇarājo rājavṛkṣo latāṅkuraḥ // (164.2)
	tālyāṃ tu mṛtyupuṣpā syād ekapattraphalāpi ca / (165.1)
	kharjūratālakharjūrītālīhintālaketakāḥ // (165.2)
	kramuko nālikeraśca syurete tṛṇapādapāḥ // (166.0)
	sinduvāre tu nirguṇḍī sinduko nīlasaṃdhikaḥ / (167.1)
	śītasahā ca surasā cendrāṇī sinduvārakaḥ // (167.2)
	sā nīlā vanaśephālī supuṣpā nīlamañjarī / (168.1)
	śvetā tu śvetasurasā golomā bhūtakeśyapi // (168.2)
	śephālikāyāṃ suvahā nirguṇḍī nālikāsutā / (169.1)
	surasā raktavṛntā ca śvitraghnī puṣpavarṣiṇī // (169.2)
	sā tu śuklā bhūtakeśī satyanāmnī bahukṣamā / (170.1)
	priyaṅgau priyakaḥ kaṅguḥ priyavallī priyālatā // (170.2)
	viṣvaksenā gandhaphalī kārambhā phalinī phalī / (171.1)
	gundrā govandanī śyāmā yoṣāhvā parṇabhedinī // (171.2)
	madhurāyāṃ yaṣṭīmadhustallakṣaṇā madhusravā / (172.1)
	klītakaṃ ca jalajāsau madhuparṇī madhūlikā // (172.2)
	aśvagandhāyāṃ turaṃgī kambukāśvāvarohakaḥ / (173.1)
	aśvakando bahugandhā putradā kolakarṇyapi // (173.2)
	meṣaśṛṅgyām ajaśṛṅgī vartikā sarpadaṃṣṭrikā / (174.1)
	saiva syād dakṣiṇāvartā vṛścikālā viṣāṇikā // (174.2)
	uṣṭradhūmakapucchā ca kālī ca viṣaghātinī / (175.1)
	śṛṅgī tu karkaṭaśṛṅgyāṃ natāṅgī śiśirephalā // (175.2)
	karkaṭāhvā mahāghoṣā vakrā mañjariśimbikā / (176.1)
	nidigdhikāyāṃ kaṇṭālī duḥsparśā kaṇṭakārikā // (176.2)
	vyāghrī kṣudrā duṣpradharṣā dhāvanī hemapuṣpikā / (177.1)
	bṛhatyāṃ kṣudrabhaṇṭākī vārtākī rāṣṭrikā kulī // (177.2)
	viśadaḥ siṃhyanākrāntā mahoṭikā mahatyapi / (178.1)
	vidāryāṃ tu svādukandā puṣpakandā mṛgālikā // (178.2)
	vṛkṣādanī carmakaṣā bhūkuṣmāṇḍyaśvavallabhā / (179.1)
	biḍālikā vṛkṣaparṇī mahāśvetā parā tu sā // (179.2)
	kṣīraśuklā kṣīrakandā kṣīravallī payasvinī / (180.1)
	ṛṣyagandhekṣugandhekṣuvallī kṣīravidārikā // (180.2)
	pṛśniparṇyāṃ pṛthakparṇī lāṅgalī kroṣṭupucchikā / (181.1)
	śṛgālavarṇā kalaśī ghṛtilā dhāvanī guhā // (181.2)
	siṃhapucchī citraparṇyaṅghriparṇī tilaparṇyapi / (182.1)
	gokṣure sthalaśṛṅgālavanaśṛṅgāṭagokṣurāḥ // (182.2)
	kaṇṭī ṣaḍaṅgī gokaṇṭastrikaṇṭastu trikastrikaḥ / (183.1)
	ikṣugandhā vyāladaṃṣṭraḥ śvadaṃṣṭraḥ svādukaṇṭakaḥ // (183.2)
	palaṅkaṣā kaṇṭaphalaḥ ṣaḍaṅgastūkṣuraḥ kṣuraḥ / (184.1)
	dantyāṃ śīghrā viśalyā ca citrodumbaraparṇikā // (184.2)
	makūlako rāmadūtī nikumbho ghuṇavallabhā / (185.1)
	nāgadantyāṃ hastidantī vāruṇī cāpi cirbhiṭī // (185.2)
	mṛgādanī mṛgairvārur mṛgākṣī bhujagasphaṭā / (186.1)
	śvetapuṣpā madhupuṣpā parvapuṣpā viṣauṣadhiḥ // (186.2)
	apāmārge tvadhaḥśalyaḥ kiṇihī kharamañjarī / (187.1)
	dhāmārgavaḥ śaikhariko vaśiraḥ kapipippalī // (187.2)
	kapivallī markaṭikā śikharyāghāṭadurgrahau / (188.1)
	pratyakpuṣpī pattrapuṣpī keśavallī mayūrakaḥ // (188.2)
	punarnavāyāṃ vṛścīro dīrghapatrā śilāṭikā / (189.1)
	viśākhaḥ kṣudravarṣābhūḥ kaṭillaḥ prāvṛṣāyaṇī // (189.2)
	śophaghnī cāparā tveṣā kūramaṇḍalapattrakaḥ / (190.1)
	śvetamūlā mahāvarṣā bhūrvarṣaketurityapi // (190.2)
	jyotiṣmatyāṃ svarṇalatā kaṅgunī lavaṇāgnibhā / (191.1)
	pārāvatapadī paṇyā jyotiṣkā kaṭabhītyapi // (191.2)
	māṣaparṇyāṃ sūryaparṇī pāṇḍuścāpi mahāsahā / (192.1)
	aśvapucchā siṃhavṛntā kambojī kṛṣṇavṛntikā // (192.2)
	mudgaparṇyāṃ kākamudgā vanyā mārjāragandhikā / (193.1)
	śivā kṣudrasahā hrāsī raṅgaṇī sūryaparṇikā // (193.2)
	bhūmyāmalakyāmamalā bahuputrā vitunnakaḥ / (194.1)
	tāmalakyujjhaṭā jñāyatālikā nunnamālinī // (194.2)
	haridrāyāṃ varṇavatī kāñcanī varavarṇinī / (195.1)
	niśākhyā rañjanī gaurī pītikā mehaghātinī // (195.2)
	veśyā viṭapriyā pītā tathā haṭṭavilāsinī / (196.1)
	prapunnāṭe tu dadrughnaścakrākaścakramardakaḥ // (196.2)
	meṣākṣo meṣakusumaḥ padmāṭaiḍagajāvapi / (197.1)
	muṇḍyāṃ muṇḍatikā bhikṣuḥ śrāvaṇī jīvabodhinī // (197.2)
	śravaṇā śravaṇaśīrṣā pravrajitā tapasvinī / (198.1)
	mahāśrāvaṇikāyāṃ tvavyathā kadambapuṣpikā // (198.2)
	granthikā lobhanīyā ca chinnagranthanikāpi ca / (199.1)
	vākucyāṃ syātkālameṣī durgandhā kuṣṭhanāśinī // (199.2)
	pūtiparṇī somarājī suvallī somavallikā / (200.1)
	avalgujaḥ kṛṣṇaphalā durlekhā pūtiphalyapi // (200.2)
	rāsnāyāṃ śreyasī rasyā rasanātirasā rasā / (201.1)
	elāparṇī gandhamūlā suvahā mārutāpahā // (201.2)
	nākulyāṃ sarpagandhā tu sugandhā vāripattrakā / (202.1)
	gandhanākulikāyāṃ tu sarpākṣī viṣamardinī // (202.2)
	mahāsugandhā suvahā chattrākī nakulapriyā / (203.1)
	kuṭherake tvarjakaḥ syātkṣudrapattraḥ kuṭhiñjaraḥ // (203.2)
	vaikuṇṭhatīkṣṇagandhaśca dvitīyo vaṭapattrakaḥ / (204.1)
	parṇāso bilvagandhaśca sa tu kṛṣṇaḥ sarālakaḥ // (204.2)
	kākatālaḥ kṛṣṇamallī mālukaḥ kṛṣṇamālukaḥ / (205.1)
	tulasyāṃ surasā pretarākṣasī bahumañjarī // (205.2)
	yasyā gaurī śakrapatnī bhūtaghnī devadundubhiḥ / (206.1)
	phaṇijjake prasthapuṣpaḥ kharapattro 'trapatrakaḥ // (206.2)
	marūpako maruvako jambhīro mārutaḥ phaṇī / (207.1)
	trāyantī trāyamāṇāyāṃ kṛtatrāṇāṅghrisānujā // (207.2)
	