praṇaumi parayā bhaktyā prakṛṣṭavibhutāṃ vibhum / (1.1)
	nāśotpādasthitipraṣṭaṃ parabrahma nirañjanam // (1.2)
	madīyamānasāmbhojarājahaṃsasamaprabham / (2.1)
	sadā pramodapīyūṣasindhukelikalākulam // (2.2)
	agniśchāgaratho vahniḥ kṛśānuḥ pāvakaḥ śikhī / (3.1)
	citrabhānuśca damunā dhanaṃjayahutāśanau // (3.2)
	dhūmadhvajo bṛhadbhānur jvālājihvas tanūnapāt / (4.1)
	vaiśvānaraḥ saptamantro jātavedāstarīrapi // (4.2)
	jvalano jāgṛvirbarhiḥ kṛṣṇavartmānalau śuciḥ / (5.1)
	śuṣmadasmau tathā vītihotrānilasakhau vasuḥ // (5.2)
	śukro vibhāvasuḥ keśaś citrabhānur uṣarbudhaḥ / (6.1)
	vṛṣākapiḥ śamīgarbho rohitāśvo virocanaḥ // (6.2)
	arciṣmānāśrayāśo'pi viśvapsā bahulo hariḥ / (7.1)
	tithaḥ kṛpīṭayoniśca tuttho havyavahaḥ smṛtaḥ // (7.2)
	saptodarcir appittaṃ ca havyavāhāśuśukṣaṇī / (8.1)
	pacano hiraṇyaretā barhirjyotis tamoharaḥ // (8.2)
	agnipriyā smṛtāgnāyī svāhāpi kathitā smṛtau / (9.1)
	saṃvartakaḥ samudrāgnir vaḍavāmukhabāḍavau // (9.2)
	vaḍavānala aurvo'pi davadāvavanāgnayaḥ / (10.1)
	iraṃmado meghavahniḥ karīṣānalachāgaṇau // (10.2)
	tuṣavahnau kukūlaḥ syāt tulyau saṃtāpasaṃjvarau / (11.1)
	bāṣpe ūṣmāpyatho vahnijihvā kīlā śikhārciṣaḥ // (11.2)
	jvālā hetiḥ śikhā vṛddhā jhalakkā parikīrtitā / (12.1)
	sphuliṅgolkālātavahnikaṇā jvālolmuke api // (12.2)
	dhūmo 'mbhaḥsūvāyuvāhau karamālo'gniketanam / (13.1)
	agnivāhastarīḥ proktastathā jīmūtavāhyapi // (13.2)
	śrīmadgaḍhamalāṅgodbhūs tejovargamarūpayat / (14.1)
	vāyuḥ samīraṇo vāto mātariśvā prabhañjanaḥ // (14.2)
	samīraḥ pavano nityagatiḥ kampākamārutau / (15.1)
	pṛṣadaśvo jagatprāṇo nabhasvānanilo marut // (15.2)
	prakampanāśugau gandhavahaḥ samira ityapi / (16.1)
	nabhaḥśvāso'hikānto'pi daityadevo mahābalaḥ // (16.2)
	sparśanaśca hariḥ proktaḥ pavamānasadāgatī / (17.1)
	sa jhañjhā vṛṣṭiyuk proktaḥ vyānas tvaṅmātrasaṃsthitaḥ // (17.2)
	apānaḥ pṛṣṭhapārṣṇistha udāno hṛcchiro'ntare / (18.1)
	prāṇo hṛnnābhinakrasthaḥ samāno nābhihṛdgataḥ // (18.2)
	