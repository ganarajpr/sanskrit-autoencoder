jāraṇāṃ vivakṣuḥ prathamaṃ tadbhedān āha varavārtikaiḥ śreṣṭharasaśāstratattvajñair iti trirūpā tribhedā jāraṇā nirdiṣṭā proktā // (1.0)
	kāni trīṇi rūpāṇi garbhe cāraṇaṃ garbhe drāvaṇaṃ garbhe jāraṇam // (2.0)
	garbhaśabdaḥ sarvatra sambadhyate // (3.0)
	garbhacāraṇaṃ garbhadrāvaṇaṃ garbhajāraṇaṃ ceti bhāvaḥ // (4.0)
	punar bhūyo jāraṇā iti dvividhā dviprakārā proktā kathitā // (5.0)
	kiṃ taddvaividhyaṃ nirmukhā samukhā ca // (6.0)
	nirmukhajāraṇā samukhajāraṇā ceti yāvat // (7.0)
	jāraṇālakṣaṇaṃ yathā drutagrāsaparīṇāmo viḍayantrādiyogataḥ jāraṇetyucyate tasyāḥ prakārāḥ santi koṭiśaḥ iti // (8.0)
	