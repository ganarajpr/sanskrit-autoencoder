ucyate // (1.2)lābhā malā upāyāś ca deśāvasthāviśuddhayaḥ / (2.1)
	dīkṣākāribalāny aṣṭa pañcakās trīṇi vṛttayaḥ // (2.2)
	gurubhaktiḥ prasādaś ca mater dvaṃdvajayas tathā / (3.1)
	dharmaś caivāpramādaś ca balaṃ pañcavidhaṃ smṛtam // (3.2)
	ajñānahānyadharmasya hāniḥ saṅgakarasya ca / (4.1)
	cyutihāniḥ paśutvasya śuddhiḥ pañcavidhā smṛtā // (4.2)
	vyaktāvyaktaṃ jayacchedo niṣṭhā caiveha pañcamī / (5.1)
	dravyaṃ kālaḥ kriyā mūrtir guruś caiveha pañcamaḥ // (5.2)
	jñānaṃ tapo 'tha nityatvaṃ sthitiḥ siddhiś ca pañcamī / (6.1)
	gurujanaguhādeśaḥ śmaśānaṃ rudra eva ca // (6.2)
	vāsaścaryā japadhyānaṃ sadārudrasmṛtistathā / (7.1)
	prasādaścaiva lābhānāmupāyāḥ pañca niścitāḥ // (7.2)
	mithyājñānamadharmaśca saktihetuś cyutistathā / (8.1)
	paśutvaṃ mūlaṃ pañcaite tantre heyādhikārataḥ // (8.2)
	